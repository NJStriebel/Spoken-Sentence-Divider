<TEXT id="lizzie-niviaxie" xml:lang="iku">
<HEADER/>
<S id="S1" who="SP">
<AUDIO start="0.000" end="8.200"/>
<FORM kindOf="ortho syllabic">ᑌᓱᒪᓂ ᐊᑯᓂ ᐊᐅᐸᕐᓇᑎᓪᓗᒍ ᐊᐅᓚᔨᒐᒪ.</FORM>
<FORM kindOf="ortho romanized">taitsumani akuni auparnatillugu aulajigama.</FORM>
<FORM kindOf="ortho segmented by morpheme">taitsumani akuni auparna-tillugu aulaji-gama.</FORM>
<TRANSL xml:lang="fr">Il y a longtemps, je me souviens d’une épidemie d’auparnaq [= maladie érythémateuse].</TRANSL>
</S>
<S id="S2" who="SP">
<AUDIO start="9.080" end="17.280"/>
<FORM kindOf="ortho syllabic">ᐅᖃᕐᖄᓚᖓ ᑲᕙᒪᒃᑯᓄᑦ ᐋᕐᕿᑕᐅᓯᒪᒻᒪᑦ, ᐋᕐᕿᑕᐅᓯᒪᒻᒪᑕ ᐅᑭᐅᒃᑲ.</FORM>
<FORM kindOf="ortho romanized">uqarqaalanga kavamakkunut aarqitausimammat, aarqitausimammata ukiukka.</FORM>
<FORM kindOf="ortho segmented by morpheme">uqa-rqaa-langa kavama-kku-nut aarqi-tau-sima-mmat, aarqi-tau-sima-mmata ukiu-kka.</FORM>
<TRANSL xml:lang="fr">D’abord, je voudrais dire que mon âge a été fixé par les gens de l’administration.</TRANSL>
</S>
<S id="S3" who="SP">
<AUDIO start="23.640" end="27.120"/>
<FORM kindOf="ortho syllabic">October 4, 1935 ᐃᓅᓕᕐᓯᒪᕗᖓ.</FORM>
<FORM kindOf="ortho romanized">October 4, 1935 inuulirsimavunga.</FORM>
<FORM kindOf="ortho segmented by morpheme">October 4, 1935 inuulir-sima-vunga.</FORM>
<TRANSL xml:lang="fr">Je suis née le 4 octobre 1935.</TRANSL>
</S>
<S id="S4" who="SP">
<AUDIO start="27.200" end="30.680"/>
<FORM kindOf="ortho syllabic">ᑲᕙᒪᒃᑯᓄᑦ ᑖᓐᓇ ᐋᕐᕿᑕᐅᓯᒪᔪᖅ, ᐅᑭᐅᒃᑲ ᑕᑯᔭᐅᕐᖃᔭᕐᓯᒪᖕᖏᒪᑕ.</FORM>
<FORM kindOf="ortho romanized">kavamakkunut taanna aarqitausimajuq, ukiukka takujaurqajarsimangngimata.</FORM>
<FORM kindOf="ortho segmented by morpheme">kavama-kku-nut taanna aarqi-tau-sima-juq, ukiu-kka taku-jau-rqajar-sima-ngngi-mata.</FORM>
<TRANSL xml:lang="fr">Ce sont les gens de l’administration qui ont fixé mon âge, parce qu’on ne pouvait pas le trouver.</TRANSL>
</S>
<S id="S5" who="SP">
<AUDIO start="31.840" end="41.480"/>
<FORM kindOf="ortho syllabic">ᒐᓗᐊᕐᑎᓗᒍ, ᐋᕐᕿᑕᐅᒍᒪᓕᕋᓗᐊᕐᒪᑕ ᑭᖑᓂᖓᒍᑦ, "ᑌᒣᓕᖓᑐᐃᓐᓇᓕᕐᓕᑦ" ᓚᓯᒪᔭᒃᑲ, ᐃᓄᒻᒪᕆᐊᓘᓕᕇᕋᓗᐊᕋᒪᐅᓐᓃᑦ.</FORM>
<FORM kindOf="ortho romanized">galuartilugu, aarqitaugumaliraluarmata kinguningagut, "taimailingatuinnalirlit" lasimajakka, inummarialuuliriiraluaramaunniit.</FORM>
<FORM kindOf="ortho segmented by morpheme">galuar-tilugu, aarqi-tau-guma-li-raluar-mata kinguni-ngagut, "taimailinga-tuinna-lir-lit" la-sima-jakka, inu-mmari-alu-u-li-rii-ralua-rama-unniit.</FORM>
<TRANSL xml:lang="fr">Ils ont voulu le corriger par la suite, mais je leur ai dit “laissez-le tel quel” – je suis quand même déjà très âgée de toute façon.</TRANSL>
</S>
<S id="S6" who="SP">
<AUDIO start="43.120" end="65.840"/>
<FORM kindOf="ortho syllabic">ᑌᒪᓕ, 7ᓂᒃ ᐅᑭᐅᖃᕐᓱᖓ ᐃᓄᒡᔪᐊᒨᕐᓂᑰᒐᑦᑕ, ᑖᕙᓂᒥᐅᖑᓕᕐᑎᓗᖓ, ᐃᒻᒪᖄ 9ᓂᒃ ᐅᑭᐅᖃᕐᖂᓕᕐᑎᓗᖓ (10ᓂᐅᑦᓴᕈᓂᓗ ᐊᐅᓚᔨᖕᖏᑐᖓ ᐅᑭᐅᒃᑲ ᖃᑦᓯᐅᓂᕐᒪᖔᑕ), ᖃᓂᒪᓐᓈᓗᖃᕐᑎᓗᒍ ᐊᐅᓚᔨᔪᖓ, ᐊᐅᐸᕐᓇᖃᕐᑎᓗᒍ.</FORM>
<FORM kindOf="ortho romanized">taimali, 7nik ukiuqarsunga Inugjuamuurnikuugatta, taavanimiungulirtilunga, immaqaa 9nik ukiuqarquulirtilunga (10niutsarunilu aulajingngitunga ukiukka qatsiunirmangaata), qanimannaaluqartilugu aulajijunga, auparnaqartilugu.</FORM>
<FORM kindOf="ortho segmented by morpheme">taima-li, 7-nik ukiu-qar-sunga Inugjua-mu-ur-niku-u-gatta, taavani-miu-ngu-lir-tilunga, immaqaa 9-nik ukiu-qa-rquu-lir-tilunga (10-ni-u-tsa-runi-lu aulaji-ngngi-tunga ukiu-kka qatsi-u-nir-mangaata), qanimanna-alu-qar-tilugu aulaji-junga, auparna-qar-tilugu.</FORM>
<TRANSL xml:lang="fr">Donc, je vivais à Inukjuak, car nous étions partis là-bas quand j’avais sept ans, et quand j’ai eu probablement neuf ans (ou peut-être était-ce dix ans, je ne sais plus quel âge j’avais), je me souviens d’une épidémie d’auparnaq.</TRANSL>
</S>
<S id="S7" who="SP">
<AUDIO start="66.560" end="85.440"/>
<FORM kindOf="ortho syllabic">ᐊᐅᐸᕐᓇᖃᓯᔪᐊᓘᒻᒪᒎᖅ, ᐃᓄᓕᒫᑦᓯᐊᑦ ᐃᓄᒡᔪᐊᒥ ᖃᓂᒪᑎᓪᓗᒋᑦ ᐊᐅᓚᔨᒐᒪ, ᐅᓯᖕᙰᓇᕐᑎᓗᒋᑦ, ᐃᓕᓴᕐᕕᒐᓭᑦ ᐊᑐᕐᑕᐅᑐᐃᓐᓇᒨᓕᕐᑎᓗᒋᑦ ᐅᓯᖕᖓᔪᓄᑦ ᐃᓂᑦᓭᕈᑦᑐᓄᑦ, ᐊᓂᕐᕋᒥᓂᓗ ᐅᓯᖕᙰᓇᓕᕐᑑᒐᓗᐊᑦ.</FORM>
<FORM kindOf="ortho romanized">auparnaqasijualuummaguuq, inulimaatsiat Inugjuami qanimatillugit aulajigama, usingngainartilugit, ilisarvigasait aturtautuinnamuulirtilugit usingngajunut initsairuttunut, anirraminilu usingngainalirtuugaluat.</FORM>
<FORM kindOf="ortho segmented by morpheme">auparna-qa-si-ju-alu-u-mma-guuq, inu-limaa-tsia-t Inugjua-mi qanima-tillugit aulaji-gama, usingnga-inar-tilugit, ilisar-vi-gasa-it atur-tau-tuinna-mu-u-lir-tilugit usingnga-ju-nut ini-tsa-irut-tu-nut, anirra-mini-lu usingnga-ina-lir-tu-ugalua-t.</FORM>
<TRANSL xml:lang="fr">Quand on a dit que l’épidémie avait éclaté, je me souviens que tout le monde à Inukjuak était malade, couché sous une couverture, pour la simple raison que les salles de l’école elles-mêmes étaient alors occupées par des gens couchés, manquant de place, tandis que les autres étaient couchés chez eux.</TRANSL>
</S>
<S id="S8" who="SP">
<AUDIO start="86.280" end="90.000"/>
<FORM kindOf="ortho syllabic">ᑌᒣᑦᑑᓯᒪᔪᒍᑦ ᐊᐅᐸᕐᓇᖃᕐᑎᓗᒍ.</FORM>
<FORM kindOf="ortho romanized">taimaittuusimajugut auparnaqartilugu.</FORM>
<FORM kindOf="ortho segmented by morpheme">taimait-tu-u-sima-jugut auparna-qar-tilugu.</FORM>
<TRANSL xml:lang="fr">Voilà notre situation pendant l’épidémie d’auparnaq.</TRANSL>
</S>
<S id="S9" who="SP">
<AUDIO start="90.400" end="101.160"/>
<FORM kindOf="ortho syllabic">ᑭᓯᐊᓂ ᓴᓂᓪᓕᖃᕐᓯᒪᒐᑦᑕ ᐊᐅᐸᕐᓇᑐᐊᐱᓐᓂᒃ ᐃᓚᒌᕌᐱᓐᓂᒃ, ᐁᖃᑦᑕᓯᒪᔪᖓ ᐃᒥᕐᑎᒋᐊᕐᑐᓱᒋᑦ.</FORM>
<FORM kindOf="ortho romanized">kisiani sanilliqarsimagatta auparnatuapinnik ilagiiraapinnik, aiqattasimajunga imirtigiartusugit.</FORM>
<FORM kindOf="ortho segmented by morpheme">kisiani sanilli-qar-sima-gatta auparna-tu-apin-nik ila-gii-raapin-nik, ai-qatta-sima-junga imir-ti-giartu-sugit.</FORM>
<TRANSL xml:lang="fr">Mais, comme nous avions des voisins, toute une famille qui était bien malade, j’allais souvent leur donner à boire.</TRANSL>
</S>
<S id="S10" who="SP">
<AUDIO start="101.760" end="108.480"/>
<FORM kindOf="ortho syllabic">ᑭᓇᒥᓪᓘᓃᑦ ᐃᑲᔪᕐᑎᓴᖃᑦᔭᖏᒻᒪᑕ, ᖃᓂᒪᓐᓈᓗᒻᒧᑦ ᐊᐅᓚᑕᐅᑦᓱᑎᒃ ᖃᓂᒪᔪᐊᐱᐅᒻᒪᑕ.</FORM>
<FORM kindOf="ortho romanized">kinamilluuniit ikajurtisaqatjangimmata, qanimannaalummut aulatautsutik qanimajuapiummata.</FORM>
<FORM kindOf="ortho segmented by morpheme">kinamilluuniit ikajur-ti-sa-qa-tjangim-mata, qanimanna-alum-mut aula-tau-tsutik qanima-ju-api-u-mmata.</FORM>
<TRANSL xml:lang="fr">Ils n’avaient personne pour les aider, ils étaient très mal en point dans les mains de cette maladie.</TRANSL>
</S>
<S id="S11" who="SP">
<AUDIO start="110.680" end="118.040"/>
<FORM kindOf="ortho syllabic">ᑌᒣᑦᑎᓗᒍ, ᐋᓐᓂᐊᓯᐅᑎᒃᑯᑦ ᐃᑎᕐᓯᒪᑎᓪᓗᒋᒃ ᒪᕐᕉᒃ, ᐁᑉᐸᖓ ᐳᓖᓯ, ᐁᑉᐸᖓ.</FORM>
<FORM kindOf="ortho romanized">taimaittilugu, aanniasiutikkut itirsimatillugik marruuk, aippanga puliisi, aippanga.</FORM>
<FORM kindOf="ortho segmented by morpheme">taimait-tilugu, aannia-siu-ti-kkut itir-sima-tillugik marru-uk, aippa-nga puliisi, aippa-nga.</FORM>
<TRANSL xml:lang="fr">Dans ce contexte, des gens chargés de donner des soins, deux personnes, sont entrées chez nos voisins – l’une était le policier, l’autre sa femme.</TRANSL>
</S>
<S id="S12" who="SP">
<AUDIO start="118.640" end="128.640"/>
<FORM kindOf="ortho syllabic">ᐋᓐᓂᐊᓯᐅᑏᒃ ᐊᕐᓇᕇᒃ ᐁᓯᒪᑦᓱᑎᒃ ᐃᑎᕐᓯᒪᑎᓪᓗᒋᒃ, ᐃᑎᑲᓪᓚᓯᒪᔪᖓ, ᐳᓛᕐᑐᓂᒃ ᖃᐅᔨᒪᑦᔭᓇᖓ.</FORM>
<FORM kindOf="ortho romanized">aanniasiutiik arnariik aisimatsutik itirsimatillugik, itikallasimajunga, pulaartunik qaujimatjananga.</FORM>
<FORM kindOf="ortho segmented by morpheme">aannia-siu-ti-ik arna-riik ai-sima-tsutik itir-sima-tillugik, iti-kalla-sima-junga, pulaar-tu-nik qaujima-tja-nanga.</FORM>
<TRANSL xml:lang="fr">Le couple de soignants était à l’intérieur lorsque je suis moi-même entrée à l’improviste, sans savoir qu’il y avait des visiteurs.</TRANSL>
</S>
<S id="S13" who="SP">
<AUDIO start="128.640" end="132.760"/>
<FORM kindOf="ortho syllabic">ᐋᓐᓂᐊᓯᐅᕆᒋᐊᕐᑐᓯᒪᔪᕕᓃᒃ, ᐃᒻᒪᖄ ᑲᐱᓯᒋᐊᕐᑐᓯᒪᔪᕕᓃᓪᓘᓃᑦ.</FORM>
<FORM kindOf="ortho romanized">aanniasiurigiartusimajuviniik, immaqaa kapisigiartusimajuviniilluuniit.</FORM>
<FORM kindOf="ortho segmented by morpheme">aannia-siu-ri-giartu-sima-ju-vini-ik, immaqaa kapi-si-giartu-sima-ju-vini-il-luuniit.</FORM>
<TRANSL xml:lang="fr">Ils étaient venus les soigner, peut-être qu’ils étaient même venus leur faire une piqûre.</TRANSL>
</S>
<S id="S14" who="SP">
<AUDIO start="134.520" end="146.440"/>
<FORM kindOf="ortho syllabic">ᑭᓯᐊᓂ "ᑕᒪᐅᖕᖓᖃᑦᑕᖏᑐᐊᕈᕕᑦ ᐱᐅᓂᕐᓴᖅ" ᓚᔭᐅᓯᒪᒐᓗᐊᕐᓱᖓ, ᓇᓪᓕᒍᓱᒐᒪ ᐃᒥᕈᑦᑐᓂᒃ, ᐁᑐᐃᓐᓇᖃᑦᑕᓯᒪᔪᖓ.</FORM>
<FORM kindOf="ortho romanized">kisiani "tamaungngaqattangituaruvit piunirsaq" lajausimagaluarsunga, nalligusugama imiruttunik, aituinnaqattasimajunga.</FORM>
<FORM kindOf="ortho segmented by morpheme">kisiani "tamaungnga-qatta-ngi-tua-ruvit piu-nirsaq" la-jau-sima-galuar-sunga, nalli-gusu-gama imi-rut-tu-nik, ai-tuinna-qatta-sima-junga.</FORM>
<TRANSL xml:lang="fr">Ils m’ont dit, "ce serait mieux si tu ne venais pas ici", mais comme je compatissais avec ceux qui avaient soif, j’ai continué à y aller.</TRANSL>
</S>
<S id="S15" who="SP">
<AUDIO start="146.480" end="153.160"/>
<FORM kindOf="ortho syllabic">"ᒋᐊᖃᕈᒪ ᐊᐅᐸᕐᓇᕆᐊᖃᕐᓂᕈᒪ ᐊᐅᐸᕐᓈᓗᓛᕐᖁᖓ" ᐃᓱᒪᑐᐃᓐᓇᓱᖓ ᑲᔪᓯᑐᐃᓐᓇᖃᑦᑕᓯᒪᔪᖓ.</FORM>
<FORM kindOf="ortho romanized">"giaqaruma auparnariaqarniruma auparnaalulaarqunga" isumatuinnasunga kajusituinnaqattasimajunga.</FORM>
<FORM kindOf="ortho segmented by morpheme">"giaqa-ruma auparna-riaqar-ni-ruma auparna-alu-laar-qunga" isuma-tuinna-sunga kajusi-tuinna-qatta-sima-junga.</FORM>
<TRANSL xml:lang="fr">Je n’ai pas cessé de le faire en me disant simplement, "s’il le faut, s’il faut que je sois malade d’auparnaq, je le serai".</TRANSL>
</S>
<S id="S16" who="SP">
<AUDIO start="154.440" end="157.120"/>
<FORM kindOf="ortho syllabic">ᐅᐱᓐᓇᕋᓂ ᓴᓂᓪᓕᐊᐱᒋᒐᒃᑭᑦ, ᖃᓄᐃᑦᔭᖏᓐᓇᒪ.</FORM>
<FORM kindOf="ortho romanized">upinnarani sanilliapigigakkit, qanuitjanginnama.</FORM>
<FORM kindOf="ortho segmented by morpheme">upinnarani sanilli-api-gi-gakkit, qanui-tjangin-nama.</FORM>
<TRANSL xml:lang="fr">C’est normal, parce qu’ils étaient mes voisins et que j’allais bien moi-même.</TRANSL>
</S>
<S id="S17" who="SP">
<AUDIO start="158.320" end="172.320"/>
<FORM kindOf="ortho syllabic">ᑌᒣᑦᑎᓗᒍ, ᐊᓂᒎᑎᑐᐃᓐᓇᓯᒪᔪᒍᑦ ᐋᕐᕿᐅᖃᕐᐸᓕᐊᓯᑦᓱᑎᓪᓗ, ᐊᒻᒪᓗ ᐊᐅᐸᕐᓇᕆᐊᓪᓚᓯᒪᑦᔭᓇᖓ ᐅᓪᓗᒥᒧᑦ.</FORM>
<FORM kindOf="ortho romanized">taimaittilugu, aniguutituinnasimajugut aarqiuqarpaliasitsutillu, ammalu auparnariallasimatjananga ullumimut.</FORM>
<FORM kindOf="ortho segmented by morpheme">taimait-tilugu, anigu-uti-tuinna-sima-jugut aarqi-uqar-palia-si-tsutil-lu, amma-lu auparna-rialla-sima-tja-nanga ullumi-mut.</FORM>
<TRANSL xml:lang="fr">En définitive nous nous sommes sortis de cette situation, les uns et les autres se sont rétablis petit à petit, et je n’ai pas été malade d’auparnaq depuis.</TRANSL>
</S>
<S id="S18" who="SP">
<AUDIO start="173.840" end="178.000"/>
<FORM kindOf="ortho syllabic">"ᐊᐅᐸᓪᓚᑳᓇᖅ" ᓚᓲᖑᖃᑦᑕᓯᒪᒐᓗᐊᕐᒥᔪᑦ ᖃᒻᒥᐅᓂᕐᓴᖅ.</FORM>
<FORM kindOf="ortho romanized">"aupallakaanaq" lasuunguqattasimagaluarmijut qammiunirsaq.</FORM>
<FORM kindOf="ortho segmented by morpheme">"aupallakaanaq" la-suu-ngu-qatta-sima-galuar-mi-jut qammi-u-nirsaq.</FORM>
<TRANSL xml:lang="fr">Plus récemment, on a d’ailleurs dit aussi "aupallakaanaq".</TRANSL>
</S>
<S id="S19" who="SP">
<AUDIO start="178.040" end="181.320"/>
<FORM kindOf="ortho syllabic">ᑭᓯᐊᓂ ᖃᓄᐃᑦᑑᒪᖔᑦ ᖃᐅᔨᒪᖕᖏᑕᕋ.</FORM>
<FORM kindOf="ortho romanized">kisiani qanuittuumangaat qaujimangngitara.</FORM>
<FORM kindOf="ortho segmented by morpheme">kisiani qanuit-tu-u-mangaat qaujima-ngngi-tara.</FORM>
<TRANSL xml:lang="fr">Mais je ne sais pas ce que c’est au juste.</TRANSL>
</S>
<S id="S20" who="SP">
<AUDIO start="182.160" end="184.120"/>
<FORM kindOf="ortho syllabic">ᑌᒣᑦᑑᓯᒪᕗᒍᑦ.</FORM>
<FORM kindOf="ortho romanized">taimaittuusimavugut.</FORM>
<FORM kindOf="ortho segmented by morpheme">taimait-tu-u-sima-vugut.</FORM>
<TRANSL xml:lang="fr">Voilà la situation où nous avons été.</TRANSL>
</S>
<S id="S21" who="SP">
<AUDIO start="184.480" end="188.840"/>
<FORM kindOf="ortho syllabic">ᓇᓪᓕᓇᕐᔪᐊᓯᒪᒻᒪᑕ ᖁᐃᕐᑐᖃᑦᑕᓱᑎᒃ, ᒥᕆᐊᓪᓘᓴᖃᑦᑕᓱᑎᒃ.</FORM>
<FORM kindOf="ortho romanized">nallinarjuasimammata quirtuqattasutik, mirialluusaqattasutik.</FORM>
<FORM kindOf="ortho segmented by morpheme">nalli-na-rjua-sima-mmata quirtu-qatta-sutik, mirialluusa-qatta-sutik.</FORM>
<TRANSL xml:lang="fr">J’avais beaucoup de compassion pour les gens, qui toussaient et qui avaient la nausée.</TRANSL>
</S>
<S id="S22" who="SP">
<AUDIO start="190.440" end="193.560"/>
<FORM kindOf="ortho syllabic">ᑌᒣᑦᑐᓂᒃ ᖃᐅᔨᖃᑦᑕᓯᒪᒐᒪ ᐁᕕᒋᖃᑦᑕᑕᒃᑲᓂᒃ.</FORM>
<FORM kindOf="ortho romanized">taimaittunik qaujiqattasimagama aivigiqattatakkanik.</FORM>
<FORM kindOf="ortho segmented by morpheme">taimait-tu-nik qauji-qatta-sima-gama ai-vigi-qatta-ta-kkanik.</FORM>
<TRANSL xml:lang="fr">C’est l’état dans lequel je trouvais les gens chez qui j’allais.</TRANSL>
</S>
<S id="S23" who="SP">
<AUDIO start="193.560" end="198.520"/>
<FORM kindOf="ortho syllabic">ᐃᓘᓐᓇᑎᒃ ᑌᒣᑦᑐᕕᓂᐅᔪᑦᓴᐅᔪᐃᑦ, ᑭᓯᐊᓂ ᐳᓛᕋᖃᑦᑕᓯᒪᑦᔭᖏᓐᓇᑕ.</FORM>
<FORM kindOf="ortho romanized">iluunnatik taimaittuviniujutsaujuit, kisiani pulaaraqattasimatjanginnata.</FORM>
<FORM kindOf="ortho segmented by morpheme">iluunnatik taimait-tu-vini-u-jutsau-ju-it, kisiani pulaara-qatta-sima-tjangin-nata.</FORM>
<TRANSL xml:lang="fr">Tout le monde devait être dans le même état, mais nous ne leur rendions pas visite.</TRANSL>
</S>
<S id="S24" who="SP">
<AUDIO start="199.440" end="206.920"/>
<FORM kindOf="ortho syllabic">ᑌᒃᑯᑐᐊᓄᓪᓕ ᐳᓛᕋᖃᑦᑕᓯᒪᒐᒪ ᖃᑕᖕᖑᑎᒃᑯᑲᓄᑦ ᒥᐊᔨ ᖁᓪᓕᐊᓗᒃᑯᓄᑦ, ᐅᓯᖕᙰᓇᕐᑐᐊᐱᓐᓄᑦ.</FORM>
<FORM kindOf="ortho romanized">taikkutuanulli pulaaraqattasimagama qatangngutikkukanut Mary Qullialukkunut, usingngainartuapinnut.</FORM>
<FORM kindOf="ortho segmented by morpheme">taikkutuanul-li pulaara-qatta-sima-gama qatangnguti-kku-kanut Mary Qullialu-kku-nut, usingnga-inar-tu-apin-nut.</FORM>
<TRANSL xml:lang="fr">Les seules personnes à qui je rendais visite étaient ma cousine Mary Qullialuk et sa famille, couchés sous une couverture.</TRANSL>
</S>
<S id="S25" who="SP">
<AUDIO start="207.040" end="221.040"/>
<FORM kindOf="ortho syllabic">ᑖᓐᓇ ᐊᐅᓚᔨᑦᓯᐊᓚᕿᔭᕋ ᐊᐅᐸᕐᓈᓗᓯᒪᔪᖅ, ᐊᒻᒪᓗ ᑐᓵᖃᑦᑕᓱᖓ ᐅᖄᔪᓂᒃ ᓇᓃᕝᕕᓭᕈᓕᕐᑐᓂᒃ ᖃᓂᒪᔪᓄᑦ, ᐊᐅᐸᕐᓇᒧᑦ ᐊᐅᓚᑕᐅᔪᓂᒃ.</FORM>
<FORM kindOf="ortho romanized">taanna aulajitsialaqijara auparnaalusimajuq, ammalu tusaaqattasunga uqaajunik naniivvisairulirtunik qanimajunut, auparnamut aulataujunik.</FORM>
<FORM kindOf="ortho segmented by morpheme">taanna aulaji-tsia-laqi-jara auparna-alu-sima-juq, amma-lu tusaa-qatta-sunga uqaa-ju-nik nani-iv-vi-sa-iru-lir-tu-nik qanima-ju-nut, auparna-mut aula-tau-ju-nik.</FORM>
<TRANSL xml:lang="fr">Je me souviens donc bien de cette épidémie d'auparnaq, d’autant plus que j’ai souvent entendu parler du manque de place à ce moment-là pour les malades, et de l’emprise de la maladie sur eux.</TRANSL>
</S>
<S id="S26" who="SP">
<AUDIO start="222.960" end="228.320"/>
<FORM kindOf="ortho syllabic">ᐃᓄᒡᔪᐊᒥᐅᖑᑦᓱᑕ ᑌᒣᖃᑦᑕᓯᒪᒐᑦᑕ, ᐃᓄᒡᔪᐊᒥᐅᑦ ᑌᒃᑯᐊ ᖃᐅᔨᒪᑦᓯᐊᑐᑦᓴᐅᔫᒐᓗᐊᑦ.</FORM>
<FORM kindOf="ortho romanized">Inugjuamiungutsuta taimaiqattasimagatta, Inugjuamiut taikkua qaujimatsiatutsaujuugaluat.</FORM>
<FORM kindOf="ortho segmented by morpheme">Inugjua-miu-ngu-tsuta taimai-qatta-sima-gatta, Inugjua-miu-t taikkua qaujima-tsia-tutsau-ju-u-galua-t.</FORM>
<TRANSL xml:lang="fr">Nous avons vécu ces événements quand nous habitions à Inukjuak, mais ce sont les habitants d’Inukjuak qui doivent bien connaître cela.</TRANSL>
</S>
<S id="S27" who="SP">
<AUDIO start="229.720" end="233.360"/>
<FORM kindOf="ortho syllabic">ᐃᒫᑦᓯᐊᖅ ᖃᐅᔨᒪᖕᖏᑐᐊᓘᑦᓱᖓ ᐅᖄᕗᖓ.</FORM>
<FORM kindOf="ortho romanized">imaatsiaq qaujimangngitualuutsunga uqaavunga.</FORM>
<FORM kindOf="ortho segmented by morpheme">imaa-tsiaq qaujima-ngngi-tu-alu-u-tsunga uqaa-vunga.</FORM>
<TRANSL xml:lang="fr">Je parle sans savoir grand-chose.</TRANSL>
</S>
<S id="S28" who="SP">
<AUDIO start="235.600" end="239.400"/>
<FORM kindOf="ortho syllabic">ᑖᓐᓇᑕᒐᓕ ᖃᐅᔨᒪᔭᒃᑯᑦ ᐅᓂᒃᑳᑕᕋ.</FORM>
<FORM kindOf="ortho romanized">taannatagali qaujimajakkut unikkaatara.</FORM>
<FORM kindOf="ortho segmented by morpheme">taanna-taga-li qaujima-ja-kkut unikkaa-tara.</FORM>
<TRANSL xml:lang="fr">Ce que je raconte, c’est ce que je sais.</TRANSL>
</S>
<S id="S29" who="SP">
<AUDIO start="242.560" end="245.240"/>
<FORM kindOf="ortho syllabic">ᓇᑯᕐᒦᒃ ᐅᖄᒍᓐᓇᑎᑕᐅᒐᒪ.</FORM>
<FORM kindOf="ortho romanized">nakurmiik uqaagunnatitaugama.</FORM>
<FORM kindOf="ortho segmented by morpheme">nakurmiik uqaa-gunna-ti-tau-gama.</FORM>
<TRANSL xml:lang="fr">Merci de m’avoir donné l’occasion de parler.</TRANSL>
</S>
</TEXT>